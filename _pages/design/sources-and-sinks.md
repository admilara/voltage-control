---
title: 1.2 Izvori i ponori jalove snage
author: admilara
date: 2025-07-09
category: 1.2. Izvori i ponori jalove snage
layout: post
mermaid: true
---

### Izvori i ponori jalove snage

S obzirom da smo razmatrali jednostavni sustav s dvije sabirnice s jednim izvorom i jednim ponorom, iz prethodnog
poglavlja vidljiva je jaka ovisnost napona na strani tereta o apsorpciji ili injekciji jalove snage tereta.

<span style="color:blue"><b> Upravljanje naponom je usko vezano uz upravljanje jalovom snagom. <\b><\span>

<span style="color:blue"><b> Injekcija jalove snage u čvoru koji nije direktno naponski reguliran općenito će povećati napon tog čvorišta i mreže oko njega. <\b><\span>


Najvažniji izvori i ponori jalove snage u elektroenergetskom sustavu su:
- **Nadzemni vodovi** 
    - Pod malim opterećenjem, vod generira jalovu snagu.
    - Proizvodnja jalove snage voda od paralelnih kapaciteta je veća od gubitaka jalove snage na serijskoj impedanciji.
    - Pod velikim opterećenjem voda, vod apsorbira više jalove snage nego što je proizvodi.
    
- **Kabeli**
    - Kabeli gotovo uvijek proizvode jalovu snagu budući da gubici jalove snage nikad ne prelaze proizvodnju zbog velikog
    paralelnog kapaciteta kabela.

- **Transformatori** 
    - Uvijek apsorbiraju jalovu snagu zbog jalovih gubitaka.
    - Ukoliko trafo ima promjenjiv prijenosni omjer, može mijenjati tok jalove snage između primara i sekundara.

- **Kondenzatori** generiraju jalovu snagu

- **Prigušnice** apsorbiraju jalovu snagu

- **Tereti** - iz perspektive prijenosnog sustava su najčešće induktivni i stoga apsorbiraju jalovu snagu.

- **Sinkroni generatori, sinkroni kompenzatori i statički VAr kompenzatori** upravljivi su na način da mogu
regulirati napon sabirnice i generirati/apsorbirati jalovu snagu ovisno o potrebama mreže.

- **Serijski kondenzatori** mogu se spojiti u seriju s visoko opterećenim vodovima i time smanjiti jalove gubitke.


